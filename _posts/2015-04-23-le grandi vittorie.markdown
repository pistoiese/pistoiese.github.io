---
title:  "La grandi vittorie"
subtitle: "Le più clamorose stracciate inflitte dalla Pistoiese negli anni"
author: "admin"
avatar: "img/logo.png"
image: "img/successidelpassato.jpg"
date:   2015-01-01 12:12:12
---

La Pistoiese ha giocato e primeggiato in quasi tutti i campionati del mondo: Champions Leage, Coppa UEFA, Campionato dei Campioni, Super Coppa dei Migliori, Scudetto d'Oro Nazionale e Internazionale, World Cup e Campionato di Eccellenza.

Memore delle umilianti sconfitte inflitte alle altre squadre, la FIFA proibisce però alla Pistoiese di giocare negli ordinari campionati. Per questo motivo la Pistoiese non partecipa più da anni ai campionati di Serie A (sarebbe sconfortante per gli avversari) e viene considerata vincente d'ufficio.

Nel 2013 il noto studioso di calcio Otto von Bismark tentò di documentare tutte le vittorie della Pistoiese: dovette desistere dopo aver dato alle stampe il tredicesimo volume, e calcolò che glie ne mancassero almeno altri 9.

Questa pagina riporta alcuni degli eventi più noti dell'Eccellente squadra.

# Il giocatore sconosciuto
Nel 1967, nel match Inter-Pistoiese, dopo appena 5 minuti dall'inizio della partita e 3 goal subiti, il capitano dell'Inter implorò alla Pistoiese una tregua. L'allora capitano della Pistoiese Giovanni Calciorotante chiede allora a tutti i suoi giocatori, eccetto Frustalupi, di uscire dal campo, e chiese al pubblico se un volontario volesse unirsi alla squadra. Rispose solo un dinoccolato giovane di Viganello, il cui nome rimase ignoto ma che la folla iniziò a incoraggiare al grido di "Pluto".


![Pluto]({{ site.url }}/img/pluto.jpg)

Il misterioso giocatore.


Pluto e Frustalupi completarono la sconfitta dell'Inter, che dovette tornare a casa con la coda tra le gambe, 19 goal subiti e solo 1 segnato.


# La storica partita contro I Grugniti
![I disonesti Grugniri]({{ site.url }}/img/grugniti.jpg)

Nel 2011, la terrificante squadra de I Grugniti sfida la Pistoiese.

I disonesti avversari scendono in campo in 58, e per di più armati di balestre e spadini nascosti sotto i pantaloni. Da subito i famigerati Ultras dei Grugniti iniziano un fitto lancio di vetri e sassi ai danni degli onesti giocatori della Pistoiese. Una pentola a pressione lanciata da uno spalto raggiunge alla nuca Gigino Strappacamicia proprio mentre segna il primo goal.

Al dodicesimo minuto il capitano dei Grugniti, armato di saldatore, assale il portiere della Pistoiese Lou Chiappamosca, lo trascina negli spogliatoi e lo immobilizza chiudendolo nel gabinetto delle donne. Da vero signore, l'irreprensibile Chiappamosca vi resta fino alla fine della partita, ma riesce comunque a parare ogni tiro, compresi i due rigori calciati a tradimento dal perfido Castracane de Violenti.

![Castracane de Violenti]({{ site.url }}/img/castracanedeviolenti.jpg)

Il temibile Castracane de Violenti.

Viste le difficoltà nell'avere la meglio della Pistoiese nonostante gli sporchi trucchi, alla metà del primo tempo I Grugniti chiamano in campo un gruppo di operai metalmeccanici armati di spranghe. La partita prosegue, con i campioni della Pistoiese costretti ad alternate agili dribbling con mazzolate sulla testa.

Il verdetto è comunque implacabile: 12 goal per gli Arancioni, 0 per I Grugniti, che per la vergogna si ritirano dal calcio e passano al Bridge.

